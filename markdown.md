# Microsoft Azure Cloud Adoption Framework

In deze markdown page wordt het Azure Cloud Adoption Framework behandeld. Hierin is te lezen wat voor soort framework het is, wat het inhoudt, hoe dit framework bijdraagt aan governance met de aspecten die worden afgedekt, de sterke en minder sterke punten en als laatst hoe andere Cloud providers met dit framework omgaan.

## Microsoft Cloud Adoption Framework video

https://www.youtube.com/watch?v=3g4JYwxz-cE

## Inhoud

* [Wat voor standaard/framework is dit?](standaard-framework)
* [Hoe draagt dit framework bij aan governance?](bijdrage)
* [Worden alle governance aspecten afgedekt?](aspecten)
* [Sterke en minder sterke punten](sterkepunten)
* [Conformeren de grote providers zich aan dit framework?](providers)
* [Bronnen](bronnen)


## <a name="standaard-framework"></a>Wat voor standaard/framework is dit?

De Microsoft Cloud Adoption Framework is een verzameling van documentatie die helpt bij het implementeren van Cloud technologieën, business, processen en de mensen. De informatie over implementatie in dit framework is gebaseerd op de best-practices van Azure en ervaringen van Azure. Met het gebruik van dit framework kunnen bedrijven op de best mogelijke manier hun mensen, processen en technologieën implementeren in Azure.
Het framework bestaat uit verschillende fases voordat uiteindelijk alles kan worden geïmplementeerd. De vier fases zijn: De strategie bepalen, plannen, gereed maken en uiteindelijk adopteren. Deze fases worden ondersteund door methodes die de governance en het managen van alle fases en processen mogelijk maakt. 

![Afbeelding Fases](caf-overview-new.png)

Fase 1 is de strategie fase, hierin moet worden nagegaan door het bedrijf waarom ze naar de Cloud gaan en welke strategie ze hiervoor gebruiken, deze zaken moeten ook met de stakeholders worden besproken. Fase 2 is de plan fase. Hierin wordt behulp van het framework een plan opgesteld op basis van de gekozen strategie. Hier wordt ook bepaald welke technologieën worden gebruikt in de Cloud.
Fase 3 is de ‘gereed’ fase, bij deze fase wordt er een landingszone opgesteld voor het implementeren van de workloads die naar de Cloud gaan. Het framework helpt bij het maken van een landingszone voor de workloads. De laatste fase is de adopteer fase, hierin worden zaken als migratie en innovatie geregeld. Bij het migreren wordt er gekeken wat de beste manier is om workloads naar de Cloud te brengen. Bij de innovatiefase wordt er gekeken naar IT-portfolio’s en of deze innovatieve ideeen bevatten voor bijvoorbeeld nieuwe technische vaardigheden of zakelijke mogelijkheden. 


## <a name="bijdrage"></a>Hoe draagt dit framework bij aan governance?

Een van de hoofdonderwerpen van dit framework is Governance. Het beschrijft wat er nodig is om tot een goede governancestructuur te komen. Zo moet er basiskennis zijn over de achterliggende methodologie van cloudgovernance. Een benchmark om de governance tegen te kunnen testen. Het begint daarna met een eerste governancestructuur met daarin een aantal basisregels. Tijdens de implementatie van de cloud zullen hier extra governanceregels aan toegevoegd moeten worden.

Het framework biedt hierin voorbeelden die veelvoorkomende ervangen van andere klanten vertegenwoordigen. Op basis hiervan kan je een eigen implementatie kiezen.

Daarnaast is er hulp bij het maken van aangepaste governanceoplossingen gericht op meerdere cloud platformen.

## <a name="aspecten"></a>Worden alle governance aspecten afgedekt?
In het Microsoft Cloud Adoption Framework worden de 5 disciplines van Cloud governance behandeld. Cost management, Security Baseline, Resource Consistency, Identity Baseline en Deployment Acceleration. Elke discipline heeft betrekking op bepaalde risico’s die kunnen optreden tijdens de implementatie van services in de Cloud. Het framework helpt bij het bepalen van de acties die moeten worden ondernomen door bijvoorbeeld het CCoE of een Cloud Architect. Dit zijn acties en best practices die het risico op elk aspect van governance verminderen zoals het verminderen van een risico bij spenderen van kosten bij een Cloud service implementatie.

De governance in het Microsoft Cloud Adoption Framework heeft dus vereiste acties en best practices die een bedrijf kan uitvoeren om risico’s te verminderen op de belangrijkste aspecten van Cloud Governance. Hierdoor wordt er voor, tijdens en na de implementatie van Cloud services op de beste manier gemonitord en worden risico’s voorkomen.

## <a name="sterkepunten"></a>Sterke en minder sterke punten

Met het Microsoft Cloud Adoption Framework is het voor bedrijven die willen migreren naar de Cloud een makkelijk hulpmiddel om dit proces te ondersteunen. Dit framework helpt namelijk erg goed bij de juiste keuzes maken en bij processen op de juiste manieren uitvoeren. Voor een migratie naar de Azure Cloud is dit framework perfect, het is hier tevens voor gemaakt. Met het Azure framework wordt er gebruik gemaakt van de best practices om de stappen van een migratie te doorlopen. 

Het enige nadeel van dit framework is dat het is ontworpen voor Azure. Voor gebruik van dit framework met een andere Cloud provider zou het kunnen dat enige stappen en/of best practices niet werken vanwege het verschil in sommige services. Het zou voor kunnen komen dat wanneer dit framework wordt gebruikt voor een migratie naar de Google Cloud dat niet elke stap kan worden uitgevoerd zoals bij een migratie naar de Azure Cloud. Maar voor een Azure migraties is dit vanwege het ‘stappenplan’ en de bijbehorende best practices een perfect framework.

## <a name="providers"></a>Conformeren de grote providers zich aan dit framework?

Het framework is opgezet door Microsoft en is voornamelijk gericht op de cloud van Microsoft, Azure. Het Azure platform werkt dus volledig volgens dit framework. De overige grote cloud providers, Google Cloud Platform en Amazon AWS, zullen dus niet volledig conform dit framework werken. Zij hebben hiervoor hun eigen frameworks: Google Cloud Adoption Framework en AWS Cloud Adoption Framework.

Er staat wel een hoop algemene cloud adoptie informatie in de documentatie die ook op andere providers toegepast kan worden. Er zal hierbij wel andere methodologie gebruikt worden waardoor het niet 1 op 1 aansluit.

## <a name="bronnen"></a>Bronnen
* https://docs.microsoft.com/nl-nl/azure/cloud-adoption-framework/
